# Szakkörök

## Felszínformák Kiterjesztett Valóság szakkör <img src="https://img.shields.io/badge/Lez%C3%A1rult-red" style={{position: "absolute", marginTop: "-5px"}} />

Tájékoztatni szeretnénk benneteket, hogy az Eötvös Alkotó Műhelyben elindult a kiterjesztett valóságra épülő homokasztal készítése! Nagyon izgatottan várjuk az eredményt, reméljük hasznossá tud válni az iskolai földrajz tanulásban. A homokasztal működéséről megtudhattok többet ezen a linken: [katt ide](https://www.youtube.com/watch?v=j9JXtTj0mzE)

_Az Eötvös Alkotó Műhely (EAM) újabb projekthez keres jelentkezőket. A projekt keretében, az EAM-ben együtt létrehozunk egy különböző felszínformákat interaktívan bemutató, kiterjesztett valóságra (AR - augmented reality) épülő homokasztalt. Az eszköz célja a földrajz oktatás támogatása interaktív, vizuális segédeszközzel. Az eszköz működését ezen a [videón](https://www.youtube.com/watch?v=j9JXtTj0mzE) keresztül a legkönnyebb megérteni._

_A projekt előreláthatólag a tanév első félévének végéig tart majd és hetente egyszer találkozunk délutánonként az EAM-ben._

## Tanári képzés

A Tanári képzéseken részt vevő tanárok elsajátíthatják a műhelyvezetés képességét. A számos alkalom során különböző előadók osztják meg velük tapasztalataikat és tudásukat, ami segíti a pedagógusokat, hogy a legnagyobb hatékonysággal használhassák ki a műhelyben rendelkezésükre álló eszközöket. Az ötletszerzés mellett azért is fontosak ezek az alkalmak, mert csak olyan tanárok oktathatnak a műhelyben, illetve használhatják a bent található eszközöket, akik részt vettek a Műhelyhasználati képzésen.

## LEGO Robotika szakkör

A szakkör tőlünk teljesen függetlenül zajlik. Amennyiben szeretnének megjelenést, egy a többihez hasonló szöveget várunk.

## Jövő Városa projekt <img src="https://img.shields.io/badge/V%C3%A9ge-red" style={{position: "absolute", marginTop: "-5px"}} />

Ezúton szeretnénk mindenkit tájékoztatni, hogy az Eötvös Alkotó Műhelyben a Jövő Városa szakkör befejeződött, hamarosan új lehetőségek következnek.

_A Jövő városa egy olyan hely, ahol el tudod képzelni, hogy ott élj a jövőben. Egy okos város lekicsinyített mása, melynek arculata a te képzeleted és ötleteid szerint formálódik. A szakkör egyben egy társadalmi kísérlet is, mivel olyan kérdéseket is körbejárunk, mint a városok problémái a jelenben és a jövőben, az irányíthatóságuk vagy a fenntarthatóság, a megújuló energia témaköre. A résztvevők olyan technológiákat használnak fel a városmodell és a kapcsolódó tárgyak létrehozásához, mint a 3D nyomtató, mikrokontrollerek, forrasztás és elektronika. A 16 alkalomból álló szakkört szerda délutánonként tartjuk és a jelenlét mindegyik alkalmon kötelező ahhoz, hogy megépülhessen a Jövő városa. További információ a Jövő Városa szakkör tartalmáról: [https://makersredbox.com/hu/tananyagok/city-of-the-future/](https://makersredbox.com/hu/tananyagok/city-of-the-future/)_
